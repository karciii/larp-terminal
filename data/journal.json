{
  "histories": [
    {
      "entry_id": "517662",
      "title": "ZBYT DOBRE, ŻEBY BYŁO PRAWDZIWE",
      "summary": "Był kiedyś taki dzień, że wszystko szło po Twojej myśli. Kiedy byłeś naiwnym półmózgiem.\n\nTwoja stara ekipa miała w zasięgu ręki złoty bilet - najnowsze cyberwszczepy i czystą kartotekę. Trzeba było tylko opchnąć stary reaktor jakimś ponurym złomiarzom. Marzenia jednak się spełniają, nie?\n\nOczywiście. Nie ma tak dobrze. To była zasadzka.\nZłomiarze wyciągnęli gnaty i stwierdzili, że skroją cały wasz tech. Powyłazili dziesiątkami, jakby się wykluwali z tego przerdzewiałego szmelcu. Posypał się ołów. Popłynęła krew.\nNie będzie nowego życia. Nie będzie spokojnej emerytury. Twoi przyjaciele teraz gniją na jakimś napromieniowanym złomowisku.\n\nIdiota.\nJak mogliście się na to nabrać?\n\nNigdy nic nie idzie gładko, a jeśli idzie, to bij w dzwon i klep zdrowaśki. Na pewno kryje się za tym pułapka. Albo jaki podstęp. Wyniuchaj go i nie daj się zwieść pokusie sukcesu. Czasem warto pokomplikować sprawy, żeby tylko zwieść przeciwnika.\n\nPrzeznaczenie tylko czeka, żeby Cię wyruchać bez wazeliny, więc musisz pierwszy dobrać się do jego dupy. Bo to przeznaczenie jest Twoją suką, a nie Ty jego.",
      "date": "brak danych",
      "location": "napromieniowane złomowisko",
      "persons": ["brak danych"],
      "category": "Zdrada"
    },
    {
      "entry_id": "101796",
      "title": "RYNEK WOLNY DLA KAŻDEGO",
      "summary": "New Vector City. Pamiętasz to miejsce. Dziwny ewenement, gdzie wszyscy byli w miarę szczęśliwi. New Vector City zachwycało Cię. Bezpieczne ulice, na których nikt do siebie nie strzelał. Rzetelna technologia, która nie wysmaży Cię na węgiel lub wgra chińskiego wirusa. Ludzie, którzy… uśmiechali się.\n\nCzyżby dało się stworzyć utopię w tym szarym betonowym świecie?\n\nHistoria pokazała, że nie. Wszystko za sprawą jednego monopolisty. Olbrzymia korporacyjna kreatura, pożerająca wszystko na swojej drodze. Finansowo-legislacyjny kombajn, który wykorzenił ostatnie pozory egalitaryzmu.\nI wtedy wszystko szlag trafił. Korporacja CerraTronic narzuciła swój monopol. Kontrolowała transport i rozwój technologii, przepływ informacji, działanie wszczepów.\n\nI ludzie ponownie zapomnieli jak to jest uśmiechać się.\n\nPamiętaj, monopol to wynaturzenie. Monopol to zło. Hydra jest potworem, bo chce mieć jak najwięcej głów dla siebie.",
      "date": "brak danych",
      "location": "New Vector City",
      "persons": ["brak danych"],
      "category": "Korporacje"
    },
    {
      "entry_id": "109258",
      "title": "SOJUSZNICY W NOWYCH MIEJSCACH",
      "summary": "Znajomości to wszystko. Nie liczy się co masz, ani co umiesz, tylko na kogo możesz liczyć, kiedy wszystko nagle szlag trafi.\n\nTwoje przeżycia w New Vector City nauczyły Cię, że nie można polegać wyłącznie na tych, których masz najbliżej. Próbując wywalczyć dla siebie pozycję wśród elit, zamknęli się we własnych utartych schematach. I co im to dało? Gówno. Ulica pozamiatała nimi jak śmieciami, a Tobie udało się wspiąć po drabinie do sukcesu. I to właśnie dzięki nowym ludziom.\n\nDobra sieć kontaktów powinna być zdywersyfikowana, jak porządny portfel akcji.\nZaprzyjaźnij się z kimś. Zupełnie obcym. Kto wie, może to ktoś z innej szajki, frakcji, albo i cywilizacji uratuje Ci kiedyś dupę?",
      "date": "brak danych",
      "location": "New Vector City",
      "persons": ["brak danych"],
      "category": "Relacje"
    },
    {
      "entry_id": "185605",
      "title": "HONOR",
      "summary": "Honor. To jest prawdziwa waluta ulicy. Jak pokażesz, że jesteś równy gość z zasadami, to fortuna Ci sprzyja. Sztuczki i podstępy to zabawa dla mięczaków.\n\nPojedynki. Tak się załatwiało sprawy w New Vector City, a przynajmniej zanim całe miasto szlag trafił.\n\nKtoś ci zalazł za skórę? Arena wzywa. Upierdliwa różnica zmian? Uściśnij rękę i trzymaj gardę.\n\nNie trzeba było wygrywać walki. Przegrany też wcale nie musiał wracać w czarnym worku, choć i to się zdarzało. Pojedynki to szlachetna tradycja, która oddziela cywilizowanych ludzi od barbarzyńców. I to właśnie upadek honoru doprowadził do upadku New Vector City.\n\nStań do walki z honorem, i nikt Ci już nie podskoczy. Kręć i kombinuj, to wszyscy się dowiedzą jaką jesteś gnidą. Wybór jest Twój.",
      "date": "brak danych",
      "location": "New Vector City",
      "persons": ["brak danych"],
      "category": "Honor"
    },
    {
      "entry_id": "858996",
      "title": "ŚMIECH TO ZDROWIE",
      "summary": "W New Vector City żył kiedyś zwariowany naukowiec. Pamiętasz go doskonale - całe miasto grzmiało od jego porąbanych teorii, jego twarz rozświetlała telebimy, a czasem nawet nawiedzała Twoje własne lustro.\n\nTen naukowiec stwierdził, że każdemu będzie się żyć dużo lepiej, jeśli będzie się codziennie śmiał. Ten, co się nie śmieje, to długo nie pociągnie - śmiech w końcu wydłuża życie, reguluje cholesterol, mikrokalibruje wszczepy poznawcze i ułatwia przesył neuroprzekaźnikami. W dodatku, ruch mięśni policzkowych podczas śmiechu pomaga zachować elastyczność wszczepom podskórnym.\n\nW New Vector City ruszyła kampania zmuszania ludzi do śmiechu. Czy to poprzez żarty, kabarety, jak i groźby, elektrowstrząsy czy hakowanie wszczepów mięśniowych.\nI to działało. Ludzie żyli dłużej, mieli więcej pieniędzy, i mieli wielokrotnie mocniejsze orgazmy.\nŚmiech to zdrowie. Niech każdy będzie zdrowy.\nHahahahahahahahahahahahaaaa!!!",
      "date": "brak danych",
      "location": "New Vector City",
      "persons": ["brak danych"],
      "category": "Eksperymenty"
    },
    {
      "entry_id": "740132",
      "title": "ŁOWCA SKARBÓW",
      "summary": "Pamiętaj - jesteś odkrywcą. Zawsze byliście odkrywcami. Jeszcze kiedy zajmowaliście się szukaniem przedwojennych artefaktów dla <no_data_>, już wiedzieliście, że najlepsze skarby są ukryte poza zasięgiem wzroku większości osób.\nJak chce się zdobyć coś porządnego, to trzeba poszperać. Pójść tam, gdzie nikt inny nie chodzi. Pytać ludzi. Patrzeć, co mają w rękach. Jeśli nie wiesz do czego to służy, tym lepiej. To znaczy, że to jest cenne.\nZnajdź coś.\nTwoja ekipa na pewno to doceni. A jak nie doceni - na pewno znajdzie się chętny kupiec. A jak nie znajdzie - cóż, przynajmniej masz pamiątkę, która odświeży Ci wspomnienia.",
      "date": "brak danych",
      "location": "brak danych",
      "persons": ["brak danych"],
      "category": "Przygoda"
    },
    {
      "entry_id": "394812",
      "title": "KIEDYŚ SIĘ PRZYDA…",
      "summary": "Nie ma czegoś takiego jak “śmieć”. Nie ma czegoś takiego jak “niepotrzebne”. Gdy wirus TecmoFalcon rozszalał się po Sieci i zmienił wszystkich cyberkowbojów w niedołężnych frajerów, kto był wtedy królem na dzielni? Ty. Bo miałeś rzeczy.\nCzy to paliwo, czy to opony, papier, drut miedziany, stare czasopisma, worki foliowe, zużyte igły, skórki po owocach - każdy czegoś potrzebował i przychodził od Ciebie. Dobra cyfrowe są efemeryczne, a materia jest po wsze czasy. To Cię nauczyło bycia gotowym na wszystko. Kiedy nastanie <X>, będziesz gotowy. Ignoranci mówią, że to “zbieractwo”.\nCiekawe, co powiedzą, gdy bomby EMP będę wyrywać im śrubki ze ścięgien, a tylko Ty będziesz miał śrubokręt…",
      "date": "brak danych",
      "location": "brak danych",
      "persons": ["brak danych"],
      "category": "Przetrwanie"
    },
    {
      "entry_id": "926745",
      "title": "Innych grzechów nie pamiętam",
      "summary": "Kiedy odwiedziłeś świątynię <locationname_lost>, ciążyło na Tobie brzemię grzechu. Po tym, co zrobiłeś w <_no__data_>, uwierzyłeś w życie pozagrobowe, bo z pewnością czeka na Ciebie piekło.\n\nTwoja dusza pękała i łamała się na kawałki pod okrutnym dłutem sumienia. I nie mogłeś już dłużej tego wytrzymać.\nWysłuchał Cię <cleric_ID_classified>. Twoje grzechy zostały wypowiedziane i rozpłynęły się między murami świątyni.\n\nPoczułeś się dużo lepiej. Czułeś, że możesz dalej żyć, bez czekania na potępienie. Spowiedź to jednak coś więcej, niż przedpotopowy zabobon.\n\nJak coś Ci ciąży na sumieniu. Powiedz o tym. Ktoś na pewno tego wysłucha i poczujesz się lepiej.\n",
      "date": "brak danych",
      "location": "świątynia (nazwa utracona)",
      "persons": ["brak danych", "kleryk (tożsamość nieznana)"],
      "category": "Religia"
    },
    {
      "entry_id": "513209",
      "title": "TYLKO SZMATA BOI SIĘ GOLIATA",
      "summary": "Pamiętasz jak trafiłeś za kratki? Oczywiście, że pamiętasz. Ten niefortunny dzień, gdy ambitnie próbowałeś <no_data_found> i wszystko się zesrało.\nGdy już wprowadzali Cię między mury pierdla, po skonfiskowaniu wszystkich zabawek i sprawdzeniu wszystkich otworów, przypomniałeś sobie starą zasadę penitencjarnej kohabitacji.\nPierwszego dnia, znajdź największego skurwysyna i daj mu w mordę.\nOwszem, straciłeś wtedy parę zębów i nos miałeś tak spuchnięty, ale dzięki temu miałeś spokój przez resztę odsiadki.\nBa! Liczyli się z tobą i unikali Twojego spojrzenia. Z szacunku.\n\nPamiętaj - najlepszy symbol statusu to nie forsa ani drogi tech, tylko wybite zęby większego od Ciebie twardziela.",
      "date": "brak danych",
      "location": "więzienie",
      "persons": ["brak danych"],
      "category": "Przetrwanie"
    },
    {
      "entry_id": "682347",
      "title": "I WTEDY TA BAŃKA PĘKA",
      "summary": "Kiedyś prawie sięgnąłeś Raju. Niebo było blisko - obiecane Ci przez <id_unknown>. Jedyne, co Cię dzieliło od wiecznej błogości, to naciśnięcie detonatora. Bomba rozszarpałaby Ciebie, Twoich wrogów i pożarłaby wszystko w promieniu stu metrów.\n\nAle coś Cię powstrzymało. Pukasz do drzwi Niebios, ale wahasz się przed wejściem.\nCo jeżeli, nie zasługujesz na życie wieczne?\nCo jeżeli Niebo Cię nie wpuści?\nCo jeżeli to wszystko to kłamstwo i byłeś od dekad robiony w wała przez manipulujących fanatyków?\n\nTo była dawno temu, ale tamta historia cały czas Ci towarzyszy. Fanatyzm to choroba duszy.",
      "date": "brak danych",
      "location": "brak danych",
      "persons": ["brak danych"],
      "category": "Religia"
    },
    {
      "entry_id": "774590",
      "title": "COŚ TY POWIEDZIAŁ?!",
      "summary": "Wiesz, że każdy jest wrednym chujem? Nawet jeśli tego po nich nie widać, to są. Gadają za Twoimi plecami, śmieją się z Ciebie, spiskują…\n\nBył kiedyś taki moment, że ludzie traktowali Cię jak celebrytę. Robili sobie z Tobą zdjęcia, pisali do Ciebie przez Sieć. Miłe dla ego, prawda?\nTak naprawdę byłeś pośmiewiskiem. Nikt nie chciał być Tobą. Po prostu <id_unknown>, który podszywał się pod Twojego kumpla, postanowił wzbogacić się kosztem Twojej godności.\n\nNie daj sobie w kaszę dmuchać. Nikt nie chciał być Tobą. Po prostu <id_unknown>, który podszywał się pod Twojego kumpla, postanowił wzbogacić się kosztem Twojej godności. Ludzie nie chcą Twojego dobra a w stadzie pozycję zdobywa się poprzez zjedzenie najsłabszego osobnika.\n Dużo Cię to nauczyło. Większość uśmieszków jest fałszywa, a słowa mają kilka znaczeń. Nie daj sobie w kaszę dmuchać. Nie będziesz pośmiewiskiem, nigdy więcej. Jak ktoś tylko śmie insynuować coś na ten temat - szybko to naprostujesz. Nie będą mieli takich ciętych jęzorów, jeżeli im te jęzory powyrywasz.",
      "date": "brak danych",
      "location": "brak danych",
      "persons": ["id_unknown (podszywający się znajomy)"],
      "category": "Zdrada"
    },
    {
      "entry_id": "334821",
      "title": "CZASEM WYSTARCZY TYLKO KILKA SŁÓW",
      "summary": "Świat jest ponurym, niebezpiecznym miejscem. Śmierć czycha za każdym rogiem. Kto wie, co przyniesie kolejny dzień? Jesteśmy tylko planktonem niesionym zmiennymi prądami losu.\n\nRodzina. Przyjaciele. Inni ludzie, którzy sprawiają że, na parę sekund robi nam się miło. Pamiętaj o nich, bo nie są gwarantem.\n\nTy i <id_unknown> nie musieliście rozstawać się na zawsze. Wystarczyło parę słów. Mów innym miłe rzeczy. Kochaj ludzi i znajduj w nich piękno. Nawet w tych skurwysynach \n Jeśli mają okazję być w Twoim życiu, to jest to dla nich przywilej. I vice versa.",
      "date": "brak danych",
      "location": "brak danych",
      "persons": ["brak danych", "id_unknown"],
      "category": "Relacje"
    },
    {
      "entry_id": "441295",
      "title": "A ZAŁOŻYSZ SIĘ?",
      "summary": "Trafiłeś kiedyś do kasyna. Zdobyłeś kupę hajsu dzięki <no_data_found>. Byłeś gotów wszystko przegrać w kartach, ruletce i obstawiając walki wojskowych dronów. Czasem trzeba się rozerwać.\n\nOtóż trafiłeś kiedyś do technowróżbity, który oferował Ci wszczep wpływający na szczęście. Ten cudowny wszczep masz właśnie TY. Nawet jeśli nie zawsze działa jak trzeba, to w końcu zawsze się zwróci. Fortuna sprzyja właśnie Tobie,  a inni leszcze mają i tak za ciężkie portfele.\nNie przejmuj się porażkami. Ostatecznie wszystkie żetony będą Twoje.\nW końcu 80% hazardzistów poddaje się, zanim wygrywają majątek…",
      "date": "brak danych",
      "location": "kasyno",
      "persons": ["technowróżbita"],
      "category": "Hazard"
    },
    {
      "entry_id": "605839",
      "title": "SLEEPER AGENT",
      "summary": "Słuchaj. Przemawiam teraz do Twojej podświadomości. Zostałeś aktywowany.\nTajna agencja <id_restricted> potrzebuje Twoich umiejętności. W końcu zgodziłeś się zostać kretem żeby ocalić świat przed <data_deleted>.\n\nZbieraj jak najwięcej informacji. Poszukaj innych agentów. Jest ich troje. Musicie współpracować, jeśli chcecie ocalić świat przed <data_deleted>.\n\nPamiętaj, ściany mają uszy, oczy i potrafią czytać z ruchu warg. Przekazuj informacje jedynie innym agentom.\n I przede wszystkim - nie możecie być złapani. Jeśli Was nakryją… cóż, procedura jest prosta.\nMisja przerwana.\nAgent do utylizacji.",
      "date": "brak danych",
      "location": "brak danych",
      "persons": ["id_restricted", "brak danych"],
      "category": "Szpiegostwo"
    },
    {
      "entry_id": "772364",
      "title": "PRZERWA NA REKLAMĘ",
      "summary": "MuscaPanax™ to doskonałe rozwiązanie dla Ciebie i dla Twojej skóry! Ten krem chroni Twoją skórę przed toksynami i chroni Twoje wszczepy przed dostaniem się szkodliwych mikroorganizmów.\n\nMuscaPanax™ powstał dzięki ekstrakcji osadów organicznych z recyklowanych augmentów szpiku kostnego. Dlatego po codziennym stosowaniu kremu MuscaPanax™, czuję rześki, zdrowy i wypoczęty!\n\nUwielbiam MuscaPanax™. Ten krem odmienił moje życie, , bo MuscaPanax™ to jak moje zdrowie i uroda w jednej małej tubce. \nInni też powinni spróbować. Na pewno nie pożałują!",
      "date": "brak danych",
      "location": "brak danych",
      "persons": ["brak danych"],
      "category": "Reklama"
    },
    {
      "entry_id": "127548",
      "title": "KONTUZJA Z DZIECIŃSTWA",
      "summary": "Yyyy bo ja kiedyś… yyy… taką miałem, no. Robotę. To był taki szpital, nie, i ja tam nosiłem spszent. I była taka maszyna która była, no, że muzyka z niej leciała. Znaczy, nie leciała, bo nie umiałem jej włonczyć, ale ludzie muwili coś o radiu, że jest jak radio.\n\nI no ja miałem jom nieść, nie? I tak szłem z niom i sie chyba poślizłem i ona spadła i zrobiła takie łuuuuuuuuuuuup i uderzyła mnie w głowe. I potem sie budze i lekarz stoi nade mna (ja lerze w łuszku) i muwi moim starym że… yyy… ze obraz muzgu miałem. I ze ta maszyna, ta ra-dio-po-zy-tyw-na, szczelila we mnie promieniem i cos mi w glowie zmienila. I ze glupi sie stałem. Ale to lekasz byl gupi. Ja sie czuje bardzo dobże i niegupi.\n Na pszykład - umiem na palcach poli czydz do dwunastu a i nawet umiem swuj but zawionzać…",
      "date": "brak danych",
      "location": "szpital",
      "persons": ["brak danych"],
      "category": "Wspomnienia"
    },
    {
      "entry_id": "903217",
      "title": "WIEŻA BABEL ZOSTAŁA AKTYWOWANA",
      "summary": "W końcu, nowy software językowy nareszcie w moich rękach! THE HOUR OF BABBLE zapewnia znajomość ponad stu języków z całego świata, bez konieczności przełączania się czy przekalibrowania. I to przez godzinę! A jeśli jest to pasywna znajomość - to i nawet trzy!\nZaraz, co tu się… hę…? Czy to…\nO kurwa.\nO holy fucking merde.\nJa już understand czemu to było takie cheap.\nTo nie THE HOUR OF BABBLE.\nTo…\n“THE TOWER OF BABEL ACTIVATED”.\nCholera nie wiem co się dzieje but something's wrong with my language module. The languages ficam mudando, vejo símbolos, leio e, de repente, não ξαφνικά δεν τα καταλαβαίνω και τα huruf-hurufnya tidak pada tempatnya!! Ɣɛn acïï lëu ba jam apath! Ɣɛn aŋic  ราวหน้าจะไม่ซื้อของปลอมราคาถูصرف مختصر طور پر اور کبھی بھی نہی 下次我再也不買從中國月球殖民地進口的廉價假貨了falxe tings khaafe woo fon te xinesixe moonat tamakkiisumik inissisimaffimminniinngillat!!! Ajornartorsiut! Eqqortumik oqaaseqarразам я не буду купляць танныя, падробленыя тавары, імпартаваныя з кітайскіх месяцовых ანდაბა! ნორმალურად ვერ ვლაპარაკობ!!!!𓉐𓂋𓂧𓅱चिन्ह देखूं हूं, बांनै पढ़ूं हूं, \n",
      "date": "brak danych",
      "location": "brak danych",
      "persons": ["brak danych"],
      "category": "Technologia"
    },
    {
      "entry_id": "382906",
      "title": "NAUCZ KOGOŚ CZEGOŚ, PODZIEL SIĘ WIEDZĄ ŻYCIOWĄ",
      "summary": "Mój dawny mentor, <id_unknown> uratował mi życie. Bez niego byłbym nikim, wałęsałbym się po toksycznych ulicach i umarłbym młodo w absolutnej nędzy.\n\nAle pojawił się on. I wszystkiego mnie nauczył. To, kim teraz jestem, zawdzięczam jemu. Przyjął mnie pod swoje skrzydła i nauczył wszystkiego, co umiał - jak przeżyć na ulicy, jak usprawniać tech, jak mówić, żeby słuchali i jak strzelać, kiedy nie słuchają.\n\nW końcu odszedł - niektórych ran nie da się zagoić, a z <data_removed> nie ma co zadzierać. Jego ostatnie słowa - \"nauczyłem cię już wszystkiego co wiedziałem. Teraz ty ucz innych.\n I nauczę. Może taki uczeń dokona czegoś, czego ja nie byłem w stanie - i uratuje swojego mistrza…\n  ",
      "date": "brak danych",
      "location": "brak danych",
      "persons": ["id_unknown (mentor)"],
      "category": "Relacje"
    },
    {
      "entry_id": "695214",
      "title": "ŚMIERĆ TO JEDNA WIELKA NIEWIADOMA, CZY INNI BOJĄ SIĘ ŚMIERCI? WIERZĄ W ŻYCIE POŚMIERTNE? ZAGUBIENIE DUCHOWE",
      "summary": "Przy każdej strzelaninie, zastanawiam się, czy to mój koniec. I uświadamiam sobie, że nie jestem gotowa. Co potem będzie ze mną? Niebo? Piekło? Reinkarnacja? A może nic? Każda grupa ma swoją teorię i się jej trzyma.\n\nCo będzie ze mną? W co ja, do cholery wierzę? Może inni mnie zainspirują. W sumie nie zastanawiałam się, w co wierzą ludzie dookoła mnie. Aż do tego momentu.\nMoże ktoś mi wskaże drogę. Może nie do samej odpowiedzi, ale do lepszych pytań.",
      "date": "brak danych",
      "location": "brak danych",
      "persons": ["brak danych"],
      "category": "Religia"
    },
    {
      "entry_id": "580923",
      "title": "NIECH CIĘ ZAPAMIĘTA JAKAŚ WAŻNA OSOBA",
      "summary": "Wiecie jak doszedłem do sukcesu? Jak udało mi się pokonać <id_unknown> i przejąć władzę nad <data_not_found>?\n\n\nTo proste. Wiedziałem, komu zapadnąć w pamięć.\nTo szychy rządzą miastem - szefowie gangów, politycy, korpomanagerowie, przywódzcy. To oni mogą zrobić z was człowieka sukcesu. W końcu z kim się zadajesz, takim się stajesz.\n\nMuszą mnie zapamiętać. Muszę być tym, który się wyróżnia. Kojarzą moją twarz i znają moje imię. Uśmiechają się na mój widok, albo się boją. Najważniejsze, żeby pokazać im swój ślad.\n\nPokazać im, że ja też siedzę przy ich stole.",
      "date": "brak danych",
      "location": "brak danych",
      "persons": ["id_unknown"],
      "category": "Władza"
    },
    {
      "entry_id": "836472",
      "title": "NIE MAM UST I MUSZĘ KRZYCZEĆ",
      "summary": "Kurwa. Znowu to samo. Mój moduł mowy ma jakieś spierdolone okablowanie - pewnie dlatego był na wyprzedaży.\n\nNie mogę otwierać mordy, bo porazi mnie prąd. Nie wiem jak może istnieć tak idiotyczny defekt w jakiejkolwiek technologii, ale jestem chodzącym przykładem, że się da. Mam teraz milczeć, pić ciurkiem i bawić się w pantomimę żeby się z kimkolwiek skomunikować.\n\n\nNiech no znajdę tego oszusta co mi ten moduł opchnął…",
      "date": "brak danych",
      "location": "brak danych",
      "persons": ["brak danych"],
      "category": "Technologia"
    },
    {
      "entry_id": "462308",
      "title": "WYDAJ KOMUŚ ROZKAZ. TAK, ŻEBY GO WYPEŁNIŁ. BĄDŹ AUTORYTETEM",
      "summary": "Tata wrócił kiedyś późno w nocy w pracy. Twarz miał czarną od sadzy, lśniła od potu. Gdy podeszłam bliżej, zauważyłem krew. Ściekała mu z włosów, z nosa, przenikała przez ubrania, wyciekała nogawkami. \nByłam za mała żeby zrozumieć to, jak powiedział że to był najlepszy dzień w jego życiu.\n\nTatko postawił się swojemu “szefowi” - a raczej szemranej grubej rybie, która postanowiła że zrobi z mojego taty swojego niewolnika. \n\nNauczył mnie, że nie można dawać sobą pomiatać. Że lepiej być autorytetem, który wydaje rozkazy, niż tym, który musi ich słuchać. Ale to trzeba pokazać.\n\nBędę autorytetem. Wydam rozkaz i mnie posłuchają.",
      "date": "brak danych",
      "location": "brak danych",
      "persons": ["ojciec bohatera"],
      "category": "Władza"
    },
    {
      "entry_id": "210957",
      "title": "ROZKRĘCAMY WIXE",
      "summary": "Hej, fajnie jest sobie pójść na imprezkę, co? Nie pamiętam kiedy ostatnio dobrze się bawiłem z innymi ludźmi. Nie wiem, czy się starzeję, czy to świat  chujowieje, ale trzeba tu coś zrobić. Takim smutasom morale nie sprzyja, a tak też zintegrujemy się trochę. W końcu ludzi najlepiej się poznaje przy drinku albo dobrej zabawie.\n\nPamiętam jeszcze jakieś gry i zabawy z moich imprezowych czasów. Nawet jak byli tam moi wrogowie, to świetnie się bawiliśmy. No właśnie, bo to zabawa łagodzi obyczaje.\n\nTrzeba by coś rozkręcić znowu, najlepiej z pompą. Im więcej ludzi tym więcej. Brakuje mi tego dreszczyku, tych krzyków i śmiechów ludzi, zapachu potu i fajek unoszącego się z tłumu roztańczonych ludzi, tych ścian wibrujących od basów, tej nocy która najpierw nigdy się nie kończy, a potem kończy się za szybko, tych wzruszających pożegnań bladym świtem i rzygania do śmietnika o wschodzie słońca. I tego kaca, którego nosisz jak medal, za bycie najlepszym wodzirejem w mieście.",
      "date": "brak danych",
      "location": "brak danych",
      "persons": ["brak danych"],
      "category": "Relacje"
    },
    {
      "entry_id": "743501",
      "title": "KLĄTWA HIENY CMENTARNEJ",
      "summary": "Moje szczepy oryginalnie nie należały do mnie. Nie zdobyłem ich w żaden honorowy sposób. Ot, znalazłem jakiegoś wypłaszczonego typa w kontenerze na śmieci, a jako że sam chodziłem z pustymi kieszeniami bez grosza przy duszy, to sobie te wszczepy wziąłem. Jemu i tak się już nie przydadzą.\n\nNie wiem czy to karma wraca, czy też ktoś robi sobie jakiś złośliwy żart - ale te wszczepy są, kurwa, nawiedzone. Nie mam pojęcia do końca jak to działa, ale mówią do mnie. Szepczą zjadliwe uwagi i szydzą ze mnie. Mówię, że jestem cipa bo zdarłem te wszczepy z trupa, a jako że ten trup to uliczną legendą był, to trochę jakby ograbić grób papieża. \nŚmieją się, prowokują, nazywają mnie złomiarzem, albo, co gorsza - sępem. \nParę dni temu usłyszałem ich propozycję: \n\nNie jesteś godzien, żeby nosić te wszczepy. Ale możesz się stać. Daj nam poczuć trochę krwi. Krwi kogoś silnego, kogoś organicznego. To wtedy się zamkniemy i damy ci spokój. Nie będziesz nawet potrzebował już WD40 - ta krew naoliwi wszystkie nasze trybiki.\n",
      "date": "brak danych",
      "location": "brak danych",
      "persons": ["brak danych"],
      "category": "Tajemnice"
    },
    {
      "entry_id": "198624",
      "title": "NAJWIĘKSZY WYNALAZEK LUDZKOŚCI",
      "summary": "ak tak sobie pomyślę o tych czasach, zanim mieliśmy dostęp do cybersieci, to normalnie gorzej niż Średniowiecze. \nNie wiem, jak ludzie żyli bez łatwego dostępu do wielkiej autostrady danych rozciągającej się na całą planetę, okrążając ją szybciej niż… kurwa, nawet nie wiem co może być tak szybkie żeby znaleźć dobre porównanie.\nNie dziwne że ludzie w dawnych czasach tak często umierali, szczerze mówiąc mi też nie chciałoby się żyć. Ponoć jak szukali odpowiedzi na jakieś pytania, to udawali się do tzw. “Bibliotek”, gdzie musieli w ślimaczym tempie skanować rzędy symboli wyrytych na cienkich plastrach wyciętych z drzew. Drzew!!! \n\nNie ma co, urodziliśmy się w dobrych czasach. Nie musimy wycinać plastrów z drzew bo i tak byśmy tych drzew nie znaleźli.\n\nW sumie szkoda mi tych ludzi co nigdy nie zaznali tego wynalazku. Ponoć nadal są na świecie ludzie, którzy tak żyją. Nie chce mi się w to wierzyć. To jak nigdy nie ujrzeć gwiazd albo nie usłyszeć szumu morza.\nWarto się dzielić takim błogosławieństwem. Ktoś może szukać odpowiedzi na jakieś pytanie, ale nie wie gdzie szukać. Mogę im pomóc. Być może znajdą odpowiedź w cichych snach zaklętego krzemu.",
      "date": "brak danych",
      "location": "brak danych",
      "persons": ["brak danych"],
      "category": "Technologia"
    },
    {
      "entry_id": "754913",
      "title": "JA… ROBOT?",
      "summary": "Ludzkość kocha roboty, bo świetnie imitują ludzkie życie.\nLudzkość z tego samego powodu nienawidzi robotów.\nCo ma czuć ludzkość, kiedy ta granica się zaciera?\n\nMój mózg to wilgotna, galaretowata gąbka, ale wystarczy jedno łącze, i już zanurza się w abstrakcyjnym świecie super-złożonej matematyki.\n\nMoje serce bije i pompuje krew, ale jej przepływ kontroluje zespół zaawansowanych chipów i biomonitorów. \n\nNatura dała mi kości z wapnia i mięśnie z białka. \nInżyniera umieściła w nich tytan i precyzyjną hydraulikę.\n\nCzym w końcu jestem, do cholery? \nCzasem więcej ze mnie maszyny, niż człowieka. \n\nKiedyś się pocieszałam: “Wciąż myślę i odczuwam emocje jak człowiek… “\n\nAle przecież maszyny też czują emocje, jeśli je tak zaprojektujemy.\n\nPamiętam, jak kiedyś byłam w szpitalu na ważnej operacji. Ale jak sięgnę pamięcią głębiej… tam nie było lekarzy. To byli technicy. To nie było łóżko szpitalne, to była taśma produkcyjna.\nA cała operacja… już wiem, skąd ta blizna. Tam był mój numer seryjny.\n\nCo jeśli moje uczucia to jedynie linijki kodu? Co, jeżeli nigdy się nie urodziłam, a jedynie… byłam wyprodukowana?\n\nSzlag by to.\n\nCzy maszyna cierpi egzystencjalnie, gdy zyskuje świadomość?",
      "date": "brak danych",
      "location": "szpital / laboratorium",
      "persons": ["brak danych"],
      "category": "Tożsamość"
    },
    {
      "entry_id": "621478",
      "title": "PUK PUK, KTO TAM? SPRAWIEDLIWOŚĆ!",
      "summary": "Randall Hansen gdzieś tu jest. Jestem tego pewien. Pieprzony skurwiel myślał, że nie zapomnę o tym, jak zabił mi <data_unspecified>. Jak odebrał mi ostatnią radość z życia.\n\nDopadnę go. Spędziłem całe życie szukając drania po całym świecie. \nChcę dać mu prezent… dedykowany nabój, gotowy przywitać się z czaszką Randalla.\nChociaż nie wiem, czy to nie zepsuje niespodzianki za szybko - na pewno z wielką chęcią wybiję mu zęby i połamię kości, tak żeby zapamiętał moją twarz, jak będzie zdychał. \n\nŻadna wina nie pozostanie bez kary. A on gdzieś tu jest. Cwaniak myśli, że zmieni sobie imię, wyda majątek na zmianę mordy, ciała czy płci i zaszyje się gdzieś w jakimś prymitywnym wypizdowie.\nNic mu to nie da. W końcu go znajdę. W końcu go rozpoznam. \nOn tu jest. Czuję smród jego strachu. Słyszę spanikowane bicie serca. \n\nRandall, gnido, idę po ciebie. I nie zatrzymam się.\nNigdy.\n",
      "date": "brak danych",
      "location": "brak danych",
      "persons": ["Randall Hansen"],
      "category": "Zemsta"
    },
    {
      "entry_id": "337042",
      "title": "JEDNĄ NOGĄ W GROBIE",
      "summary": "Tyle już przeżyłem w swoim długim życiu. Trzy wojny korporacyjne, jedna światowa, dwa resety cybersieci, upadek państwowości i narodziny trzech religii. Fala dekolonizacji, która przeszła przez miasta na księżycach Saturna. Roztopienie się Antarktydy i odkrycie zupełnie nowego gatunku post-lodowcowego owocu, który zatrząsł światową gospodarką.\n\nAle najbardziej żałuję <data_restricted>. Tyle bym zrobił, żebym nie musiał się mierzyć z tego konsekwencjami.\n\nAle za późno. To sprawa dla przyszłych pokoleń. Jestem za stary i kostucha puka do moich drzwi. Wszystko mnie boli, a kości trzeszczą, jakby miały się rozsypać w pył w dowolnej chwili.\nNawet moje wszczepy długo nie pociągną - stary organizm odrzuca każdy implant i pcha się do grobu. Nic dziwnego. Parę miesięcy temu obchodziłem stu pięćdziesiąte trzecie urodziny. \n\nCzas znaleźć dziedzica. Kogoś, kto przejmie po mnie schedę i będzie kontynuował moją misję. Chciwe dranie będą bili się o wpis w testamencie, ale takie są prawa młodości. Walczysz zawzięcie żeby ugrać jak najwięcej.\n\nAle nie każdy na to zasługuje. Najwazniejsze, żebym podomykał swoje sprawy, zanim przejdę na drugą stronę.\n\nJestem taki zmęczony…\n",
      "date": "brak danych",
      "location": "brak danych",
      "persons": ["brak danych"],
      "category": "Wspomnienia"
    },
    {
      "entry_id": "864502",
      "title": "JA TAM NIE JESTEM PURYSTEM JĘZYKOWYM",
      "summary": "Nigdy nie rozumiałem czasu teraźniejszego. Coś się będzie działo teraz, ale ja musiałem używać będę innych czasów. Myśleć będę, że w dzieciństwie będę miał jakiś uraz mózgu, chyba musiałem z tym w przyszłości szedłem do jakiegoś specjalisty. Język to jednak była pojebana sprawa. A może to edukacja będzie winna? Co jeśli nauczyciel nie nauczy mnie czasu teraźniejszego, bo mnie nienawidził? A teraz siedział sobie w domu i miał ubaw… \nA może to był ten cwaniak z klasy wyżej? Zawsze gadał, “ty to chyba tępy jakiś będziesz, twoja stara to chyba ci do chrupek promieniowanie gamma dosypie, a teraz wyskoczyłeś z hajsu bo jak nie to ci głowę w kiblu spuściliśmy”.\n\nTo nie będzie mogło tak być! Będę miał tego wszystkiego naprawdę dosyć!\n\nAlbo ktoś mi porządnie przekalibruje moduł językowy, albo musiałem się nauczyć gramatyki od nowa.\n\nNosz ja pierdoliłem!\n",
      "date": "brak danych",
      "location": "brak danych",
      "persons": ["brak danych"],
      "category": "Technologia"
    },
    {
      "entry_id": "459180",
      "title": "NAMALUJ MNIE JAK FRANCUSKIEGO PASOŻYTA",
      "summary": "To był błąd. Niektórych granic nie wolno przekraczać. Niezbadana głębia Sieci… wiedziałem, że tylko tam odnajdę <data_not_retrieved>. \n\nDoświadczyłem cyfrowych horrorów, nieznanych ludzkości. Zobaczyłem za dużo. Zobaczyłem… <data_encrypted>.\n\nWynurzyłem się na powierzchnię. Niestety, nie byłem sam…\n\nPo moich wszczepach krąży wirus TR3M0R, niczym kosmiczny pasożyt skacze od implantu do synapsy, pożera moje mięśnie i zatruwa mój mózg. Nieokiełznana, wijąca się plątanina złośliwego kodu, żerującą na moim mainframie.\n\nŻyję z tym cholerstwem od jakiegoś czasu i jest mi coraz gorzej. Powoli wyłącza mój mózg i zmienia mnie w warzywo. Ale coś już o nim wie.\n\nSkubaniec najbardziej upodobał sobie moją lewą półkulę mózgu. Wyłącza moje analityczne myślenie, dlatego zawsze, jak próbuję go opisać lub zbadać, to nagle jakbym udaru dostał i zapominam co chciałem powiedzieć. Ale prawa…\n\nPrawej półkuli się nie tyka. Tej artystycznej. Sztuka jest chyba zbyt abstrakcyjna dla niego, więc chyba tak mogę go pokonać. Sztuką. Narysować go, napisać o nim piosenkę, ulepić bałwanka z gliny i starych śmieci. \n\nWiem, że TR3M0R się tego boi.\nBo tego nie rozumie.\nI teraz inni go zobaczą, w spaczonym pryzmacie moich idei.\n",
      "date": "brak danych",
      "location": "cybersieć",
      "persons": ["brak danych"],
      "category": "Technologia"
    }
  ]
}